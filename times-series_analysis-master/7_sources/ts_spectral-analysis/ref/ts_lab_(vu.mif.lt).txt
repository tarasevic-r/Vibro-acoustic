[http://web.vu.lt/mif/a.reklaite/category/laiko-eilutes/]

2017-02-08 18:30

# Laiko eilučių laboratorinių darbų užduotis

Užduoties tikslas – ištirti turimą laiko eilutę ir sukonstruoti adekvatų modelį jai prognozuoti.
Siūlomos rodiklių rūšys/sritys:

* Makroekonominiai rodikliai (produkcija, investicijos, …)
* Kainos (naftos, elektros, nekilnojamojo turto, …)
* Darbo rodikliai (nedarbo lygis, vidutinis darbo užmokestis, …)
* Labai sezoniški, pvz.: turizmo, duomenys
* Transporto duomenys (pvz.: keleivių/krovinių pervežimas, transporto priemonių, eismo įvykių statistika, …)
* Duomenys apie gamtą/aplinkosaugą (oro tarša, saulės dėmės, geizerių aktyvumas, …)
* Mikroekonominiai duomenys (vienos įmonės pardavimų apimtys, įmonių pelningumas, …)
* Kokio nors produkto ar produktų grupės pardavimų duomenys
* Sociologiniai/gyventojų duomenys (migracija, nusikaltimų skaičiai, …)
* Finansiniai duomenys (pvz.: palūkanų normos, investavimo fondų statistika, …)
* Elektros suvartojimas
* Ryšių duomenys (skambučiai, duomenų srautai/pralaidumas, vartotojų prisijungimai, …)
* Fiskaliniai duomenys (biudžetų dydžiai, mokesčių statistika, …)
* Sveikatos apsaugos duomenys (lovadienių skaičius, skiepų statistika, alkoholio vartojimas, …)
* Žemės ūkio statistika (bendra ž.ū. produkcija, konkrečių kultūrų derlius, pasėlių plotas, …)
* Statybų statistika (pastatytų butų plotas, statybos darbų apimtys, …)


# Užduotis:

Susiraskite laiko eilutę, kuri apimtų bent 10 metų laikotarpį.
Duomenys turi būti ketvirtiniai arba didesnio dažnio (jei duomenys itin didelio dažnio, apimamas laikotarpis gali būti ir mažesnis).

* Pavaizduokite duomenis grafiškai. Apibūdinkite, kokie duomenys vaizduojami (dažnis, apimamas laikotarpis).
* Kokie veiksniai galėtų daryti poveikį tiriamam rodikliui? Kokie rodikliai galėtų atspindėti šiuos veiksnius? Suraskite keletą tokių rodiklių.
* Ištirkite šios eilutės sezoniškumą, stacionarumą. Ar šiai laiko eilutei reikalingos kokios nors transformacijos, palengvinančios modelio sudarymą?
* Sudarykite tiesinės regresijos modelį, įtraukdami papildomus duomenis (rodikliai iš (2) dalies). Ar modelis turi struktūrinių lūžių?
* Ištirkite modelio likučius. Ar likučiai sudaro baltąjį triukšmą? Jei ne, pakoreguokite modelį, parinkdami likučiams ARMA(p,q) modelį, ir pervertinkite regresiją iš naujo su ARMA paklaidomis. Pakartotinai atlikite likučių analizę.
* Patikrinkite savo modelį kryžminės patikros būdu, suskaičiuokite prognozės tikslumą kokiu nors kriterijumi (MAPE, MAE, RMSE). Palyginkite savo modelio tikslumą su modelio, gauto auto.arima() funkcija.
